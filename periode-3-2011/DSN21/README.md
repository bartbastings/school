# DSN 21 - Design
Ontwerp een website die bestaat uit een homepage en (minstens) 2 subpaginaʼs. Ontwerp naar keuze een website voor a) een politicus; of b) een muzikant/band. Werk je ontwerpen uit op (ruitjes)papier, met behulp van pen, potlood, stiften, en andere analoge middelen naar keuze. Ga uit van een paginabreedte van 960px (ongeacht grootte browservenster).

– Bedenk (in maximaal een kwartier) welke elementen je op je homepage wilt plaatsen. Check dit lijstje ingrediënten bijvoorbeeld met een bestaande site uit dezelfde categorie. Bedenk welke elementen het belangrijkste zijn, en welke plaats ze (om die reden) moeten krijgen binnen je ontwerp.
– Begin je ontwerp met de homepage. Maak een ontwerp dat alleen bestaat uit de belangrijkste maten en kleurvlakken (een ʻwireframeʼ of ʻblauwdrukʼ). Gebruik potlood, en wees in deze fase zeer terughoudend met het toepassen van kleur (= moeilijk aan te passen).
– maak minstens 3 varianten (in totaal) van het ontwerp van de homepage. Experimenteer bijvoorbeeld met verschillende vlakverdelingen, kolombreedtes, marges, etc. Zorg ervoor dat je drie goed uitgewerkte, onderling voldoende verschillende alternatieven heb.
– kies één van de varianten, en zorg dat je goed kunt beargumenteren waarom je die het beste vindt. De docent zal naar je motivatie vragen!
– gebruik de homepage als uitgangspunt om (minstens) 2 subpaginaʼs te ontwerpen. Maak ook voor elke subpagina drie varianten. Maak hieruit wederom een gemotiveerde keuze. Tip: bespreek je keuzes met klasgenoten, vraag feedback.
– als je je uiteindelijke keuzes hebt gemaakt en al je ontwerpen hebt besproken met de docent, werk de uitverkoren schermontwerpen (home + 2 subpaginaʼs) dan extra zorgvuldig en gedetailleerd uit. Bedenk dat dit de ontwerpen zijn die je digitaal moet gaan uitwerken!
– maak goede fotokopieën van de uitverkoren ontwerpen, en lever deze in bij de docent. (Daarmee zal hij/zij de komende weken kunnen nagaan, in hoeverre je ʻtrouw blijftʼ aan je analoge ontwerp, als je deze digitaal gaat uitwerken. Afwijken van je analoge ontwerp is waarschijnlijk onvermijdelijk, maar je moet t.z.t. wel kunnen motiveren waarom je van je aanvankelijke ontwerp afwijkt).