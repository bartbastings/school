# school
All my develop projects from school

## PTM21
### IMD Proftaak P3 – case E: ‘Arthur Adam’ (singer-songwriter)
Arthur Adam

### Biografie
Arthur Adam is de meest veelzijdige singer-songwriter van Nederland. Hij schrijft in alle genres - behalve urban, techno en klassiek - übermelodieuze, intrigerende, geïnspireerde liedjes en liederen. Bovendien was Arthur Adam tot voor kort actief als frontman bij luidruchtig trio The New, gitarist bij Marike Jager, als bassist/gitarist/toetsenist bij de band van Joep Pelt en gitarist/pianist/achterzanger bij Mist en The White Broncos. Nu gaat alle aandacht naar zijn eigen project uit.  In september 2007 neemt Arthur Adam op uitnodiging van het project In A Cabin With een prachtplaat op in Zweden. Hij schrijft alle muziek en teksten, waarvan een deel ter plekke, en neemt net als op zijn debuut alle muziekinstrumenten voor zijn rekening. De plaat wordt 'Album van de Week' bij  VPRO's 3voor12  en brengt hem de titel 'Artiest van de Week' op MySpace. De nummers zijn intens, licht experimenteel en melodisch zeer sterk.
In april 2010 verschijnt Awake. Dit album is geproduceerd door Guido Aalbers (o.a. Bertolf, Miss Montreal), is gespeeld met de mannen van het inmiddels tot Arthur Adam toegetreden The New (Jaimy Quite op drums, Bart van Kuijk op bas), en wordt uitgebracht door Jammm (o.a. Kyteman, C-mon & Kypski). Een echte bandplaat, laverend tussen melancholie en optimisme. De recensies zijn lovend tot zeer lovend. Arthur was vanwege Awake al te gast bij diverse radio- en televisieshows, waaronder DWDD en de Nederpopshow.

### Nu
Mijn contract met Jammm (360 deal, management en 'platenmaatschappij') is niet verlengd, omdat de hoge verwachtingen over en weer niet zijn uitgekomen. We zijn op 1/1/11 als vrienden uit elkaar gegaan, we hebben afgesproken dat we nog een tijdje op freelance basis verder gaan, maar feitelijk ben ik transfervrij. De afgelopen anderhalf jaar ben ik flink op de sociale media gedoken, maar mede daardoor ook geconfronteerd met mezelf: kom ik overeen met het beeld dat ik uitdraag? Om mensen, fans en collega's te bereiken werd ik geacht leuk en open te zijn, en enthousiast over de producten die mij sponsorden. Ben ik niet echt, was ik niet. Ik ben dus zoekende naar mijn online-identiteit, en hoop dat deze bruikbaar is (IRL ben ik enigszins melancholisch, mensenschuw en nerdy). 
Wat ik wel weet: in 2011 ga ik een beremooie plaat maken, de liedjes zijn geschreven en geschetst. Hoe ik het verder ga aanpakken weet ik nog niet. Maar ik wil voorkomen dat mijn liedjes en ik over het hoofd worden gezien, en eigenlijk wil ik qua bekendheidsniveau groeien, aansluiting krijgen bij Marike Jager, Bertolf, Blaudzun, etc. Daarom ben ik aan het denken over manieren waarop ik een cd als gratis download kan laten opvallen, en toch een cd-product bij optredens kan verkopen (pakweg de in a cabin with methode). Dan denk ik dus zonder distributeur te kunnen, en zonder maatschappij, misschien zelfs zonder stemra. Maar dan is wel heel veel afhankelijk van mijn online-identiteit en mijn netwerkcapaciteiten.

### De vragen dus:
1. Wat is mijn beste online-identiteit? Eentje die oprecht is en mensen binnenhaalt lijkt me. Zijn er tips?
2. Klopt het dat ik zonder maatschappij en distributeur kan (als ik maar een netwerk heb)?
3. Hoe val ik op tussen alles wat er al is op internet aan bandcamps en youtubes? 

### Links:
1. arthuradam.nl
2. http://www.facebook.com/profile.php?id=1812034032
3. www.myspace.com/arthuradammusic
4. twitter.com/arthuradam
5. arthuradam.hyves.nl
6. of zoek bij google op "arthur adam"

## WPM21
Personal branding wordt ook voor politieke partijen steeds belangrijker. Op dit moment is het persoonlijke merk van een politicus misschien wel van meer belang dan de ideologie en de standpunten van de politieke partij.
De opdrachten binnen WPM21 zijn primair gericht op de technische aspecten van web development. Om in het blokthema personal branding te blijven hebben de eerste opdrachten inhoudelijk betrekking op websites van politici.

### Opdracht 1: eenvoudige webpagina
Maak een webpagina die aan de volgende voorwaarden voldoet:
1. Structuur volgens XHTML Strict 1.0
2. Vormgeving met CSS
3. Twee stylesheets:
	a. Originele stijl, d.w.z. “nadoen”
	b. Eigen variant, d.w.z. “ontwerp aanpassen”
4. Getest op XHTML en CSS validiteit, geen foutmeldingen
5. Voorbeeld ontwerp, keuze uit:
	a. De persoonlijke pagina van Stef Blok, fractievoorzitter VVD, tweede kamer http://www.stefblok.nl
	b. De persoonlijke pagina van Jolande Sap, fractievoorzitter Groenlinks, tweede kamer: http://www.jolandesap.nl
Noot: neem alleen deze pagina, exclusief header, footer, marge links en rechts, en exclusief dynamische onderdelen. Zie ook de screenshots hieronder.
6. Let op: gebruik alleen de meegeleverde afbeeldingen en houd de voorbeeld folderstructuur aan!
7. Documentatie (max. 1x A4, PDF formaat):
	a. Schrijf een korte motivatie over je gebruikte code: welke HTML elementen je, welke CSS stijlen gebruik je, welke selectors en waarom precies deze?
	b. Schrijf een kort testrapport: hoe heb je getest en waarop, welke foutmeldingen heb je gehad bij het valideren en hoe loste je deze op?
8. Lever alle bestanden (1x html bestand, 2x css bestanden, meegeleverde files & folders) gezipt in per e-mail naar je docent.
9. Deadline: 18 februari om 18:00 uur. Subject: WPM21-Opdracht 1, body: naam & studentnummer. Onvolledig = onvoldoende (dus ook MS Word ipv PDF).

### Opdracht 2: website met navigatie
Maak een complete website die aan de volgende voorwaarden voldoet:
1. Structuur volgens XHTML Strict 1.0
2. Vormgeving met CSS
3. Twee stylesheets:
	a. Originele stijl, d.w.z. “nadoen”
	b. Eigen variant, d.w.z. “ontwerp verbeteren”
4. Getest op XHTML en CSS validiteit, geen foutmeldingen.
5. Voorbeeld ontwerp, keuze uit:
	a. VVD homepage: http://www.vvd.nl/, plus de navigatie naar Mensen > Tweede Kamer > Stef Blok uitgewerkt.
	b. Groenlinks homepage: http://www.groenlinks.nl, plus de navigatie naar Politici > Jolande Sap uitgewerkt (exclusief de Facebook widget).
Noot: pagina’s inclusief header, footer, marge links en rechts, maar exclusief dynamische onderdelen (foto slideshow). Zorg ervoor dat er geen dode links inzitten (maak een “work in progress” pagina)
6. Let op: gebruik alleen de meegeleverde afbeeldingen en houd de voorbeeld folderstructuur aan!
7. Documentatie (max. 1x A4, PDF formaat):
	a. Schrijf een korte motivatie over je gebruikte code: welke elementen je, welke selectors gebruik je, welke stijlen en waarom precies deze?
	b. Schrijf een kort testrapport: hoe heb je getest en waarop, welke foutmeldingen heb je gehad en hoe loste je deze op?
	c. Beschrijf van tenminste vijf webrichtlijnen hoe je er aan voldoet.
	d. Beschrijf van tenminste twee webrichtlijnen waarom je er niet aan voldoet.
8. Lever alle bestanden gezipt in per e-mail naar je docent.
9. Deadline: 4 maart om 18:00 uur. Subject: WPM21-Opdracht 2, body: naam & studentnummer. Onvolledig = onvoldoende (dus ook MS Word ipv PDF).

### Opdracht 3 – dynamische elementen met JavaScript
1. Gebruik de webpagina die je voor opdracht 2 hebt ingeleverd:
2. Zorg dat de site blijft voldoen aan de eerdere eisen
3. Voeg met JavaScript en/of jQuery de volgende elementen toe:
	a. Controle op het correct invullen van een formulier:
		i. http://groenlinks.nl/contact/service, of
		ii. http://www.vvd.nl/word-lid
	b. Zorg ervoor dat alle verplichte velden zijn ingevuld en dat alle gegevens die aan een bepaald formaat moeten voldoen ook kloppen met dat formaat (telefoonnummers, e-mail adressen, datum, postcode, rekeningnummer).
	c. Zorg ervoor dat er een passende waarschuwing komt (alert box of grafische hint) als een veld niet correct is ingevuld.
	d. Implementeer de dynamische elementen van de voorbeeld VVD site: de video slideshow op de voorpagina en de automatische slideshow op de pagina van Stef Blok. In de Groen Links staan geen dynamische elementen, dus verzin ze hier zelf.
4. Documentatie (max. 1x A4, PDF formaat):
	a. Schrijf een korte motivatie over je gebruikte code: welke elementen je, welke JavaScript gebruik je, welke functies en waarom precies deze?
	b. Schrijf een kort testrapport: hoe heb je getest en waarop, welke foutmeldingen heb je gehad en hoe loste je deze op?
5. Lever alle bestanden gezipt in per e-mail naar je docent.
6. Deadline: 25 maart om 18:00 uur. Subject: WPM21-Opdracht 3, body: naam & studentnummer.
